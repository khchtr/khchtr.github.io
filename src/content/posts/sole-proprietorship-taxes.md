---
title: "Sole Proprietorship Taxes"
description: "Info on runing and Sole propietorshop"
date: "January 01 2026"
---

*Վերջին թարմացումը՝ 21/01/2026* 

Վերջերս գրանցվել եմ որպես Անհատ Ձեռնարկատեր (ԱՁ) ֆրիլանսի համար, ու մեկտեղել եմ այս ընթացքում հավաքածս ինֆոն։ <mark>Այն պնդումները որոնցում վստահ չեմ ընդգծել եմ դեղինով, բայց դա չի նշանակում որ մնացած գրածները արդի են ))։</mark>
## Հարկային համակարգ

ԱՁ-ը հաշվառվելուց պետք է ընտրել հարկային համակարգը (ավելի [մանրամասն ուղեցույց](https://hartak.am/guides/%D5%A8%D5%B6%D5%BF%D6%80%D5%A5%D5%AC-%D5%B3%D5%AB%D5%B7%D5%BF-%D5%B0%D5%A1%D6%80%D5%AF%D5%B4%D5%A1%D5%B6-%D5%B0%D5%A1%D5%B4%D5%A1%D5%AF%D5%A1%D6%80%D5%A3/))`
* Միկրոձեռնարկատիրության հարկ՝  ≤24 մլն դրամ տարեկան եկամտի դեպքում 
* Շրջանառության հարկ՝ ≤115 մլն դրամ տարեկան եկամտի դեպքում
* Ընդհանուր հարկման համակարգ (ԱԱՀ)՝ սա by default տարբերակն է, եթե ուրիշ հարկային համակարգ ընտրելու դիմում չեք ներկայացրել, կամ եթե ունեք >115 մլն դրամ տարեկան եկամուտ

Շատ պարզ՝ միկրոձեռնարկատիրական հարկի դեպքում միայն վճարվում է դրոշմանիշային վճար, բայց գործունեության հնարավոր ոլորտները շատ սահմանափակ են։ ԱԱՀ-ի դեպքում վճարվում է 20% հարկ։ Շրջհարկով հիմնականում վճարվում է 10% հարկ, չնայած ըստ գործունեությունից տատանվում է՝ ՏՏ-ն 5%[^8], արտադրությունը՝ 7%, իսկ հանրային սնունդը՝ 12-20%։ Այստեղ շատ նրբություններ ու բայց-եր կան այնպես որ ավելի մանրամասն վերևի ուղեցույցում։
 
Ներքևում միայն գրել եմ շրջհարկով միայնակ աշխատելու մասին, որում հիմնականում հարկային բեռը 10% է + մոտ 22,000֏/ամսական տուրքեր ու վճարներ։ 
## Գրանցում

ԱՁ-ի հաշվառումը ու հարկ վճարողի հաշվառման համար (ՀՎՀՀ) ստանալը ամբողջությամբ կարելի է անել օնլայն ([ուղեցույց](https://hartak.am/services/a70585af-9b26-470a-b2d8-5e93828295ae/online/)).

1. [Հաշվառվել որպես ԱՁ](https://e-services.moj.am/hy/service/sole_interprior_registration/info), որից հետո էլփոստին կգա վկայականը ՀՎՀՀ-ով։[^7]
2. Գրանցվել [ՊԵԿ-ի հարթակում](https://file-online.taxservice.am) հաշվետվություներ ներկայացնելու համար։ Կայքը ախմախն է՝ սկզբից պետք է «Ներկայացնել հայտ» հղմամբ գրանցվել որպես կառավարիչ, հետո մուտք գործել համակարգ ու ինքդ քեզ հրավեր ուղարկել որպես օգտատեր գրանցվելու համար։ Արդեն երկրորդ հաշվով կկարողանաք հաշվետվություններ ներկայացնել։
## Հարկեր

Շրջհարկով հարկվելու համար՝ ԱՁ գրանցումից 20-օրյա ժամկետում պետք է [լրացնել 201 ձևը](https://hartak.am/services/2e560b1b-1bfd-4017-a180-72945fec90a0/online/), հակառակ դեպքում ավտոմատ կհարկվեք ԱԱՀ-ով։ **Սա պետք է ամեն տարի լրացնել մինչև փետրվարի 20-ը**։ Երբ տարեկան եկամուտը գերազանցի 115 մլն դրամը ավելացված մասը արդեն հարկելու է ԱԱՀ-ով։

Շրջանառության հարկով ԱՁ համար հարկերն ու վճարներն են[^9].

| Տեսակ                          | Դրույք                                                                                | Հաշվեհամար                                             | Հաշվետվություն                                              | Նշում                                                                                                                                                                                                                                                                                                                                                                                                                                                         |
| ------------------------------ | ------------------------------------------------------------------------------------- | ------------------------------------------------------ | ----------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Շահութահարկ                    | 5,000֏ / ամիս                                                                         | [`900008000490`](https://src.am/am/getNews/171)        | Տարեկան՝ մինչև հաջորդ տարվա ապրիլի 20-ը ներառյալ (240 ձև)   |                                                                                                                                                                                                                                                                                                                                                                                                                                                               |
| Սոց.վճար                       | 5,000֏ / ամիս                                                                         | `900008000490`                                         | Տարեկան՝ մինչև հաջորդ տարվա ապրիլի 20-ը ներառյալ (244 ձև)   | Մի քանի աղբյուրից շեմը գերազանցող սոց.վճար ավտոմատ [հետ է վերադարձվում](https://www.src.am/storage/File_Link_Uploade/%D4%BB%D5%B6%D5%B9%20%D5%BA%D5%A5%D5%BF%D6%84%20%D5%A7%20%D5%AB%D5%B4%D5%A1%D5%B6%D5%A1%D5%AC%20%D5%BD%D5%B8%D6%81%D5%AB%D5%A1%D5%AC%D5%A1%D5%AF%D5%A1%D5%B6%20%D5%BE%D5%B3%D5%A1%D6%80%D5%AB%20%D5%BE%D5%A5%D6%80%D5%A1%D5%A4%D5%A1%D6%80%D5%B1%D5%AB%20%D5%BE%D5%A5%D6%80%D5%A1%D5%A2%D5%A5%D6%80%D5%B5%D5%A1%D5%AC_662a4c388c3a5.pdf) |
| Շրջանառության հարկ             | X% / ամիս                                                                             | `900008000490`                                         | Եռամսյակային՝ մինչև եռամսյակին հաջորդող ամսվա 20-ը (286 ձև) | արտարժույթով եկամտի դեպքում, հաշվարկվում է ըստ ստացման օրվա ԿԲ փոխարժեքով: <mark>Մեկ ԱՁ-ով մի քանի գործունությունը հարկվում է ըստ համապատասխան դասիչի</mark>                                                                                                                                                                                                                                                                                                           |
| Դրոշմանիշային վճար             | 12.000֏ / տարի ≤12 մլն տարեկան եկամուտ, կամ 120.000֏ / տարի ավել եկամուտի դեպքում[^2] | [`900005001186`](https://zinapah.am/hy/stamp-payment/) | Տարեկան՝  վճարը մինչև հաջորդ տարվա ապրիլի 20-ը (ձև չկա)     | Եթե այդ տարի եկամուտ չեք ունեցել, ապա չի վճարվում: Մի քանի աղբյուրից կուտակված վճարները հետ [չեն վերադարձվում](https://www.src.am/storage/awarenessFiles/Irazekum%20337..pdf)                                                                                                                                                                                                                                                                                 |
| Առողջապահական ապահովագրություն | 129.600֏ / տարի, եթե նախորդ տարվա եկամուտը >2.4 մլն դրամը[^4]                         | `90005003703` (նպատակ «Ապահովագրավճար»)                | Տարեկան՝ վճարը մինչև հաջորդ տարվա ապրիլի 20-ը <mark>(ձև չկա)</mark>  | Մի քանի աղբյուրից վճարների դեպքում հնարավոր է ավել մասի վերադարձ առողջության համընդհանուր ապահովագրության հիմնադրամ ներկայացված դիմումի հիման վրա։ [^6]                                                                                                                                                                                                                                                                                                       |

Հարկերը կարելի ա վճարել թե մաս-մաս, թե միանվագ։ Միակ պայմանը դրանք պետք է վճարված լինեն մինչև տվյալ հարկատեսակի հաշվետվությունների ներկայացման վերջնաժամկետը։  Օր.՝ հնարավոր է հարկերը վճարել ամեն ամիս, իսկ հաշվետվությունները ներկայացնել վերջում։  

Եթե ԱՁ-ով ոչինչ չեք անում՝ միևնույն է վճարելու եք շահութահարկ ու սոց.վճար։ Այդ դեպքում կարող եք այն [կասեցնել, իսկ հետո վերաակտիվացնել։](https://e-services.moj.am/hy/advanced_search?category=sole_entrepreneurs_registration)

---
[^2]: [ՀՀ ՕՐԵՆՔԸ ՀՀ ՊԱՇՏՊԱՆՈՒԹՅԱՆ ԺԱՄԱՆԱԿ ԶԻՆԾԱՌԱՅՈՂՆԵՐԻ ԿՅԱՆՔԻՆ ԿԱՄ ԱՌՈՂՋՈՒԹՅԱՆԸ ՊԱՏՃԱՌՎԱԾ ՎՆԱՍՆԵՐԻ ՀԱՏՈՒՑՄԱՆ ՄԱՍԻՆ](https://www.arlis.am/hy/acts/218669) Հոդված 12.1
[^4]: [ՀՀ ՕՐԵՆՔԸ ԱՌՈՂՋՈՒԹՅԱՆ ՀԱՄԸՆԴՀԱՆՈՒՐ ԱՊԱՀՈՎԱԳՐՈՒԹՅԱՆ ՄԱՍԻՆ](https://www.arlis.am/hy/acts/218650) Հոդված 13.1
[^6]: [Առողջության համընդհանուր ապահովագրավճարների հաշվարկման և վճարման կարգը](https://src.am/am/getNews/1324)
[^7]: Այս փուլում պետք է նաև ընտրել հիմնական [գործունեության դասիչը](https://armstat.am/am/?nid=632)։ Եթե չեք կողմնորոշվում թե որն է ձեզ համապատասխան կարող եք ChatGPT անել, որովհետև դասիչները հիմնված են ՄԱԿ-ի ISIC դասիչի վրա։
[^8]: ԲՏՆ աջակցության ծրագրով՝ ՏՏ ու բարձր տեխնոլոգիաների արտադրության վերաբերող [որոշ դասիչների](https://www.arlis.am/hy/acts/203094) համար 1%։ Ես ոնց հասկանում եմ, ուղղակի պետք է գործունեությունից ստացված եկաումտը հաշվետվությունում ներկայացնել որպես ցանկից դասիչներից մեկով ու ուղղակի վճարել 1% շրջհարկ
[^9]: Կախված գործունեության տեսակից հնարավոր է ուրիշ վճարներ էլ լինեն։ Եթե ունեք գրանցված աշխատող, ապա ամսական մինչև հաջորդ ամսվա 20-ը պետք է լրացնեք նաև 189 ձևը։