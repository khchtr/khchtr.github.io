---
title: ԱՁ գրանցում և հարկեր
description: Ինչպես գրանցել ԱՁ ու ինչ հարկեր վճարել
date: January 30 2026
---

*Վերջին թարմացումը՝ 30/01/2026* 

Վերջերս ֆրիլանսի համար հաշվառվել եմ որպես անհատ ձեռնարկատեր (ԱՁ)։ Էստեղ մեկտեղել եմ այս պրոցեսում հավաքածս ինֆոն։ Ինքս էլ լիքը բան դեռ նոր եմ իմանում, և <mark>դեղինով նշել եմ այն պնդումները որոնցում վստահ չեմ</mark> (որը չի նշանակում որ մնացածում սխալներ չեն կարող լինել ։)
## Հարկային համակարգ

ԱՁ-ը հաշվառվելուց կարող եք աշխատել երեք հնարավոր հարկման համակարգերից մեկով՝
* **Միկրոձեռնարկատիրության համակարգ**՝  ≤24 մլն դրամ տարեկան եկամտի դեպքում։ Այս համակարգով միայն վճարվում է դրոշմանիշային վճարը, բայց գործունեության հնարավոր ոլորտներ շատ սահմանափակ են։
* **Շրջանառության հարկի համակարգ**՝ ≤115 մլն դրամ տարեկան եկամտի դեպքում։ Այստեղ հիմնական դեպքում վճարվում է 10% հարկ, սակայն ըստ գործունեության դրույքը տատանվում է՝ ՏՏ-ն 5%[^1], արտադրությունը՝ 7%, իսկ հանրային սնունդը՝ 12-20%։
* **Ընդհանուր հարկման համակարգ (ԱԱՀ)**՝ By default տարբերակն է, եթե վերևի երկուսից մեկով հարկվելու դիմում չեք ներկայացրել, կամ ունեք >115 մլն դրամ տարեկան եկամուտ։

Հարկային համակարգ ընտրելուց շատ այլ նրբություններ ու վճարներ կան։ Որոշում կայացնելիս, ավելի մանրամասն տեղեկատվության համար կարող եք կարդալ [համակարգերի մասին ուղեցույցը](https://hartak.am/guides/%D5%A8%D5%B6%D5%BF%D6%80%D5%A5%D5%AC-%D5%B3%D5%AB%D5%B7%D5%BF-%D5%B0%D5%A1%D6%80%D5%AF%D5%B4%D5%A1%D5%B6-%D5%B0%D5%A1%D5%B4%D5%A1%D5%AF%D5%A1%D6%80%D5%A3/)։ 

Հաջորդիվ գրելու եմ շրջհարկով, ու առանց աշխատողի (հակառակ դեպքում ավելանում են որոշ այլ կանոններ, որոնց ծանոթ չեմ) գործունեության մասին միայն։ Այսպես հիմնականում հարկային բեռը 10% է + մոտ 22,000֏/ամսական տուրքեր ու վճարներ։ 
## Գրանցում

ԱՁ-ի հաշվառումը ու հարկայինի հարթակում գրանցվելը կարելի է անել առցանց, անվճար ու ակնթարթային, եթե ունեք էլեկտրոնային ստորագրություն ([ուղեցույց](https://hartak.am/services/a70585af-9b26-470a-b2d8-5e93828295ae/online/))՝

1. [Հաշվառվել որպես ԱՁ](https://e-services.moj.am/hy/service/sole_interprior_registration/info), որից հետո էլփոստին կգա վկայականը ՀՎՀՀ-ով։[^2]
2. Գրանցվել [ՊԵԿ-ի հաշվետվությունների ներկայացման էլեկտրոնային համակարգում](https://file-online.taxservice.am)։ Այստեղ պետք է գրանցվել երկու անգամ։ Սկզբից «Ներկայացնել հայտ» հղմամբ գրանցվել որպես կառավարիչ, հետո մուտք գործել համակարգ ու ինքդ քեզ որպես օգտատեր գրանցվելու հրավեր ուղարկել։ Արդեն երկրորդ հաշվով  հաշվետվություններ կներկայացնեք։
## Հարկեր

[Հաշվետվությունների ներկայանցման էլ.հարթակում](https://file-online.taxservice.am) գրանցվելուց հետո, կարող եք արդեն բոլոր հաշվետվությունները լրացնել օնլայն, հարկային վճարումներն էլ անել օնլայն բենքինգի միջոցով։ Չնայած ԱՁ-ով աշխատելուց իրավականորեն կարող եք օգտագործել ձեր անձնական բանկային հաշիվը, բայց նպատակահարմար է բացել ԱՁ-ի համար առանձին հաշիվ, չխճճվելու համար։ 

Շրջհարկի համակարգի անցնելու համար՝ ԱՁ հաշվառումից հետո 20-օրյա ժամկետում պետք է հարկային հանձնել [շրջհարկով հարկվելու դիմումը (201 ձև)](https://hartak.am/services/2e560b1b-1bfd-4017-a180-72945fec90a0/online/), հակառակ դեպքում ավտոմատ կհարկվեք ԱԱՀ-ով։ **Սա պետք է լրացնել ամեն տարի մինչև փետրվարի 20-ը**։ Երբ տարեկան եկամուտը գերազանցի 115 մլն դրամը ավելացված մասը արդեն հարկելու է ԱԱՀ-ով։

Շրջանառության հարկով ԱՁ համար հարկերն ու վճարներն են[^3].

<div style="overflow-x: auto; width: 100%;">
<table style="width: 100%; border-collapse: collapse;">
<thead>
<tr>
<th id="տեսակ">Տեսակ</th>
<th id="դրույք">Դրույք</th>
<th id="հաշվեհամար">Հաշվեհամար</th>
<th id="հաշվետվություն">Հաշվետվություն</th>
<th id="նշում">Նշում</th>
</tr>
</thead>
<tbody>
<tr>
<td>Շահութահարկ</td>
<td>5,000֏ / ամիս</td>
<td><a href="https://src.am/am/getNews/171"><code>900008000490</code></a></td>
<td>Տարեկան՝ մինչև հաջորդ տարվա ապրիլի 20-ը ներառյալ (240 ձև)</td>
<td></td>
</tr>
<tr>
<td>Սոցիալական վճար</td>
<td>5,000֏ / ամիս</td>
<td><code>900008000490</code></td>
<td>Տարեկան՝ մինչև հաջորդ տարվա ապրիլի 20-ը ներառյալ (244 ձև)</td>
<td>Մի քանի աղբյուրից շեմը գերազանցող սոց.վճար ավտոմատ <a href="https://www.src.am/storage/File_Link_Uploade/%D4%BB%D5%B6%D5%B9%20%D5%BA%D5%A5%D5%BF%D6%84%20%D5%A7%20%D5%AB%D5%B4%D5%A1%D5%B6%D5%A1%D5%AC%20%D5%BD%D5%B8%D6%81%D5%AB%D5%A1%D5%AC%D5%A1%D5%AF%D5%A1%D5%B6%20%D5%BE%D5%B3%D5%A1%D6%80%D5%AB%20%D5%BE%D5%A5%D6%80%D5%A1%D5%A4%D5%A1%D6%80%D5%B1%D5%AB%20%D5%BE%D5%A5%D6%80%D5%A1%D5%A2%D5%A5%D6%80%D5%B5%D5%A1%D5%AC_662a4c388c3a5.pdf">հետ է վերադարձվում</a></td>
</tr>
<tr>
<td>Շրջանառության հարկ</td>
<td>X% / ամիս</td>
<td><code>900008000490</code></td>
<td>Եռամսյակային՝ մինչև եռամսյակին հաջորդող ամսվա 20-ը ներառյալ (286 ձև)</td>
<td>Արտարժույթով եկամտի դեպքում, հարկի չափը հաշվվում է դրամով՝ ըստ գումարի ստացման օրվա ԿԲ փոխարժեքով: <mark>Մեկ ԱՁ-ով մի քանի գործունեությունը հարկվում է, ըստ համապատասխան դասիչի</mark></td>
</tr>
<tr>
<td>Դրոշմանիշային վճար</td>
<td>12,000֏ / տարի (≤12 մլն տարեկան եկամուտ), կամ 120,000֏ / տարի (&gt;12 մլն եկամուտի դեպքում)[^4]</td>
<td><a href="https://zinapah.am/hy/stamp-payment/"><code>900005001186</code></a></td>
<td>Տարեկան՝ մինչև հաջորդ տարվա ապրիլի 20-ը (հաշվետվություն չկա)</td>
<td>Սա վճարվում է նախորդ տարվա համար։ Եթե տարի եկամուտ չունենալիս չի վճարվում: Մի քանի աղբյուրից կուտակված վճարները հետ <a href="https://www.src.am/storage/awarenessFiles/Irazekum%20337..pdf">չեն վերադարձվում</a></td>
</tr>
<tr>
<td>Առողջապահական ապահովագրություն</td>
<td>129,600֏ / տարի (&gt;2.4 մլն դրամ տարեկան եկամուտի դեպքում[^5])</td>
<td><code>90005003703</code> (նպատակ «Ապահովագրավճար»)</td>
<td>Տարեկան՝ մինչև հաջորդ տարվա ապրիլի 20-ը <mark>(հաշվետվություն չկա)</mark></td>
<td>Սա վճարվում է նախորդ տարվա համար։ Մի քանի աղբյուրից վճարների դեպքում հնարավոր է ավել մասի ետ վերադարձ առողջության համընդհանուր ապահովագրության հիմնադրամ ներկայացված դիմումի հիման վրա [^6]</td>
</tr>
</tbody>
</table></div>

Շրջանառության հարկի դեպքում, ԱՁ-ով որոշ տեսակի ծախսեր կարող եք ծախսագրում անել ու դրանց համար հարկի նվազեցում ունենալ։ Առայժմ այս մասով մանրամասներ չգիտեմ։ 

Հարկերը կարելի ա վճարել թե մաս-մաս, թե միանվագ։ Միակ պայմանը դրանք պետք է վճարված լինեն մինչև տվյալ հարկատեսակի հաշվետվությունների ներկայացման վերջնաժամկետը։  Օր.՝ հնարավոր է հարկերը վճարել ամեն ամիս, իսկ հաշվետվությունները ներկայացնել վերջում։ 

Բանկային փոխանցումներում նպատակ դաշտում պետք է նշել ՀՎՀՀ-ն, հարկատեսակը ու վճարման ժամանակահատվածը։ Սա նաև օգտակար է սեփական հաշվետվությունները պահելից։ Փոխանցում կարող եք կատարել նաև այլ հաշվից կամ տերմինալից։

Եթե ԱՁ-ով ոչինչ չեք անում (0֏ եկամուտ)՝ մեկ է վճարելու եք շահութահարկ ու սոցվճար։ Այս վճարներից խուսափելու համար կարող եք ԱՁ ժամանակավորապես [կասեցնել, իսկ հետո վերաակտիվացնել։](https://e-services.moj.am/hy/advanced_search?category=sole_entrepreneurs_registration)

---
[^1]: ԲՏՆ աջակցության ծրագրով՝ ՏՏ ու բարձր տեխնոլոգիաների արտադրության վերաբերող [որոշ դասիչների](https://www.arlis.am/hy/acts/203094) համար 1%։ Այս դասիչներից մեկով գործունեության դեպքում պետք է ուղղակի եկամուտը հաշվառել ճիշտ դասիչով ու վճարել 1% շրջհարկ։
[^2]: Այս փուլում պետք է նաև ընտրել հիմնական [գործունեության դասիչը](https://armstat.am/am/?nid=632)։ Եթե չեք կողմնորոշվում, մեծ հաշվով կարող եք ChatGPT անել, որովհետև դասիչները հիմնված են ՄԱԿ-ի ISIC վրա։ Բայց եթե վստահ չեք, հիշեք որ սխալ նշելու դեպքում կան տույժեր։
[^3]: Կախված գործունեության տեսակից հնարավոր է ուրիշ վճարներ էլ լինեն։ Եթե ունեք գրանցված աշխատող, ապա ամսական մինչև հաջորդ ամսվա 20-ը պետք է լրացնեք նաև եկամտահարկի 189 ձևը։
[^4]: [ՀՕ-245-Ն](https://www.arlis.am/hy/acts/218669) Հոդված 12.1
[^5]: [ՀՕ-459-Ն](https://www.arlis.am/hy/acts/218650) Հոդված 13.1
[^6]: [Առողջության համընդհանուր ապահովագրավճարների հաշվարկման և վճարման կարգը](https://src.am/am/getNews/1324)